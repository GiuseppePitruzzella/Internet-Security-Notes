# Firewall
_Appunti di **Giuseppe Pitruzzella** - Corso di Internet Security @ DMI, UniCt_

## Introduzione
**Cos'è un firewall**? Un firewall può essere considerato come un servizio in grado di applicare una policy alle porte, una policy che è desiderabile sia ottimale. Formalmente, un firewall è un dispositivo o un applicativo che controlla il flusso di traffico fra reti con diverse impostazioni di sicurezza.

**Qual è il compito di un firewall**? Il firewall costituisce una difesa perimetrale a scopo puramente preventivo per l'incidente. Un firewall previene un intruso come un portiere in un condominio previene un intruso attraverso logiche di provenienza e destinazione.
Utilizzando un firewall, è desiderabile che l'accesso al sistema sia possibile esclusivamente attraverso le porte gestite dal firewall stesso; tuttavia, ad una cattiva configurazione da parte delle porte per il firewall segue un modo per bypassare il sistema. 

## Requisiti
Quali sono i **requisiti per un firewall**? E' necessario che ogni firewall soddisfi i seguenti requisiti, ovvero:
1. Tutto il traffico deve passare attraverso il firewall;
2. Deve essere una determinata politica di sicurezza; il corretto funzionamento di un firewall è dipendente dall'applicazione di una corretta policy.
3. Il firewall deve trovarsi in una macchina *hardenizzata*, in letteratura definita come **bastion host**. Un bastion host prevede che all'interno di essa non vi siano servizi aggiuntivi, bensì i soli fondamentali al firewall. In questo modo è possibile maggiore robustezza per quest'ultima.

## Policy
Relativamente alle **politiche di sicurezza**, esistono due **tipologie**:
- **Default Deny**, attraverso cui è vietato tutto ciò che non è espressamente permesso (i.e. scrivo cosa puoi fare);
- **Default Permit**, attraverso cui è permesso tutto ciò che non è espressamente vietato (i.e. scrivo cosa non puoi fare);

## Limiti
Quali sono i **limiti per un firewall**? Un firewall possiede i seguenti limiti:
1. Non può proteggere da attacchi che hanno il permesso di superare il firewall;
2. Non può proteggere da minacce interne (e.g. all'interno della LAN);
3. Permette una protezione minima rispetto le intrusioni (poiché non un IDS);
4. Può degradare le prestazioni della rete (attraverso filtering e monitoring);
5. Può essere complicata la loro configurazione;
6. Non possono proteggere da attacchi non ancora documentati ai protocolli di sicurezza (e.g. sniffing della transazione).

## Tassonomia
Relativamente ai firewall, esiste la seguente **tassonomia**:
### Firewall Personale
I **Firewall Personali**, non sono molto diffusi ma consigliabili rispetto dispositivi mobili, i quali possono essere attaccati in una rete interna pubblica. Un firewall personale può essere utilizzato insieme ad un firewall di rete.
#### Packet-filtering Router
Un **Packet-filtering Router**, prima specializzazione di un firewall personale, è in grado di eseguire il filtraggio dei pacchetti attraverso un serie di regole a livello di rete, quindi relative al semplice IP. Quest'ultima, sostanzialmente, è la differenza rispetto *SNORT*, il quale permette un osservazione più specifica (anche relativa al payload del pacchetto). In particolare, un firewall di questa tipologia analizza i seguenti **campi**: 
- **Source IP**;
- **Destination IP**;
- Indirizzi di origine e destinazione rispetto il livello di trasporto, quindi il numero di **porta**;
- Il **protocollo** utilizzato;
- L'**interfaccia** di sorgente e destinazione. 

I packet-filtering router hanno il **vantaggio** di essere semplici ma lo **svantaggio** di essere poco espressivi; inoltre, non consentono di gestire informazioni a livello più alto nello stack TCP/IP (non possono essere gestite le funzionalità per l'applicativo, ma esclusivamente l'utilizzo di quest'ultimo)e non consentono autenticazione.

Un **esempio** è possibile:
($i$). 

| Action | Ourhost | Port | Theirhost | Port | Comment |
|--|--|--|--|--|--|
| block | * | * | SPIGOT | * | We don't trust these people. |
| allow | OUR-GW | 25 | * | * | Connection to SMTP |

In particolare, attraverso il precedente, è possibile notare l'utilizzo di **regole bidirezionali**: 
1. Il blocco della comunicazione - attraverso porta ed indirizzo - verso l'host *SPIGOT*;
2. Il permesso al gateway di interagire sulla porta 25, rispetto qualsiasi IP e verso l'esterno (apertura del traffico rispetto il servizio SMTP).

($ii$). 

| Action | Ourhost | Port | Theirhost | Port | Comment |
|--|--|--|--|--|--|
| allow | * | * | * | 25 | Connection to SMTP |

In particolare, attraverso il precedente, è possibile notare l'utilizzo di **regole bidirezionale**: 
1. Tutte le macchine all'interno della LAN possono collegarsi uscire attraverso la loro porta $25$.

($iii$). 

| Action | Ourhost | Port | Theirhost | Port | Flags | Comment |
|--|--|--|--|--|--|--|
| allow | OURHOST | * | * | * | | Our outgoing calls |
| allow | * | * | * | * | ACK | Replies to our call |
| allow | * | * | * | >1024 | | Traffic to nonservers |

In particolare, attraverso il precedente, è possibile notare l'utilizzo di **regole unidirezionali**: 
1. Un insieme di IP può, sostanzialmente, uscire verso l’esterno (qualunque porta);
2. Se il pacchetto possiede flag di ACK, allora può entrare;
3. Possiamo uscire sulle porte maggiori di 1024.

($iv$). 

| Index | Source Address | Source Port | Destination Address | Destination Port | Action | Description |
|--|--|--|--|--|--|--|
| 1 | Any | Any | 192.168.1.0 | >1023 | Allow | ... |
| 2 | 192.168.1.1 | Any | Any | Any | Deny | ... |
| 3 | Any | Any | 192.168.1.1 | Any | Deny | ... |
| 4 | 192.168.1.0 | Any | Any | Any | Allow | ... |
| 5 | Any | Any | 192.168.1.2 | SMTP | Allow | ... |
| 6 | Any | Any | 192.168.1.3 | HTTP | Allow | ... |
| 7 | Any | Any | Any | Any | Deny | ... |

In questo insieme di regole, l’ultima è la **regola di default**. In questo caso il sistema è implementato in modo tale da cercare un matching con la prima regola, altrimenti con la seconda, e così via. In questo modo è implementato l’**utilizzo prioritario delle regole**.

Una specializzazione rispetto un packet-filtering router è rappresentata dai **Stateful-inspection Firewall**, il quale osserva le connessioni. Rappresenta una versione più evoluta ed espressiva rispetto il precedente in quanto permette una visione "*più ad alto livello*" rispetto lo stack TCP/IP. Un firewall di tipo **Stateful-inspection Firewall**, quindi, controlla lo stato della connessione e sfrutta le informazioni provenienti dal livello di trasporto per gestire meglio le applicazioni. Quindi non bisogna semplicemente dire "apertura delle porte maggiori di 1024", ma si può essere più precisi.

### Firewall di rete
#### Application-level Gateway
L'application-level gateway rappresenta un firewall più evoluto, con un software più evoluto che permette essenzialmente l'analisi dell'applicazione stessa; poiché possibile gestire l'applicazione, è possibile anche gestire fonti di autenticazione utente.
#### Circuit-level Gateway
Il circuit-level gateway si basa su una logica a circuito ed è composto da un insieme di porte relative ad ambedue i lati, aprendo due connessioni vere e proprie.

## DMZ
Una DMZ indica una zona demilitarizzata e rappresenta la zona (tipicamente contenente risorse sensibili) circoscritta da un firewall. All'interno della figura sottostante è possibile notare due zone demilitarizzate, una interna ed una esterna; un packet-filtering router viene posto all'esterno rappresentando una difesa primaria. 
Quest'ultimo packet-filtering router prevede all'interno una DMZ delimitata attraverso un altro firewall. In questo modo i due firewall possono "*rimpallare*" il traffico.
Seguendo ancora la figura, troviamo un WebServer all'interno della prima DMZ, per cui viene permesso ad esempio che la pagina web del dipartimento sia visibile dall'esterno; il resto del traffico viene inoltrato ad un altro firewall.

