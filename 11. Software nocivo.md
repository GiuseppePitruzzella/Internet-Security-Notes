# Software nocivo
_Appunti di **Giuseppe Pitruzzella** - Corso di Internet Security @ DMI, UniCt_

## Introduzione
**Quali sono le differenze tra un bug ed un malware**?
- Un **bug** può essere inteso come una proprietà inattesa del software;
- Un **malware** è deliberatamente creato per azioni malevoli.

Più in generale, il software nocivo viene creato con l'esplicito scopo di violare la sicurezza di un sistema. Quest'ultimo non necessariamente sfrutta un bug e può giocare su fattori legati all'ingegneria sociale.

## Tassonomia
- **Software nocivo Indipendente**
	- **Worm**, il quale può essere definito come "*programma nocivo che infetta altre macchine remote, ciascuna delle quali a loro volta infetta altre macchine remote*". La particolarità rispetto questo primo software nocivo è il suo fattore replicativo. Un worm, d'altra parte, può risiedere all'interno del sistema vittima in modo del tutto indipendente, una caratteristica che ricorda gli intrusi (i.e [[9. Intrusion Detection#Introduzione | intrusione]]). Un worm storico è il **worm di Morris**, il quale riuscì ad infettare $6000$ macchine in poche ore. Il worm di Morris era in grado di capire in che direzione andare, riuscire ad andare in quel determinato punto ed autoriprodursi. Il tutto fu possibile attraverso l'utilizzo di tre **bug** noti: ($i$) l'attacco **known-cyphertext** su file di password, ($ii$) **BOF** (i.e. buffer-overflow) ed ($iii$) una **trapdoor** sul programma sendmail. L'attacco di known-cyphertext è un modello di attacco per crittoanalisi cui l’attaccante si assume di avere accesso solo a una serie di testi cifrati, quindi, si tenta di indovinare il *plaintext* (o meglio, la *chiave*) a partire da quest'ultimi crittotesti. Un approccio randomico rispetto la generazione della chiave da parte di un algoritmo di encrypt, previene un attacco known-cyphertext.
		- **Spyware**, una specializzazione dei worm.
	- **Zombie**, ovvero un "*programma nocivo che sfrutta una macchina remota già violata per lanciare nuovi attacchi che difficilmente possono essere ricondotti all’autore dello zombie*". Il frammento di software nocivo è al servizio di un altro malware, il quale rappresenta il suo *controllore centralizzato*. Il concetto di zombie è legato all'attacco *DDoS*, studiato all'interno del precedente [[9. Intrusion Detection | capitolo]]. *Esempi* relativi all'utilizzo di zombie, prevedono la conoscenza di una macchina violata o violabile, la quale viene utilizzata dall'attaccante per obiettivi che hanno lo scopo di compiere ulteriore danno.
- **Software nocivo per cui è necessario un programma ospitante**
	- **Trapdoor** (o *backdoor*), può essere definita come il "*punto segreto di accesso ad un programma senza le procedure di sicurezza altrimenti previste*". Una backdoor nasce, storicamente, per semplificare il *beta-testing* per un programma che prevede un numero considerevole di condizioni (i.e. if-then-else); grazie ad essa, infatti, erano possibili salti incondizionati verso un blocco estremamente annidato, difficile da raggiungere/simulare altrimenti. Si noti che, formalmente, i salti non sono incondizionati, bensì condizionati da particolari keyword. Le trapdoor diventano una minaccia quando sono utilizzate da programmatori senza scrupoli, al fine di ottenere accessi non autorizzati
	- **Bombalogica**, ovvero un "*frammento di codice di un programma non nocivo pronto ad esplodere quando si verificano certe condizioni*". Una bombalogica è uno specifico malware che esplode nel momento in cui si verificano determinate condizioni, il che indica che il malware è occulto all'interno del sistema, un sistema che funziona correttamente finché non si verificano quest'ultime condizioni. Le determinato condizioni potrebbero essere rappresentate - per esempio - da un certo numero di login effettuati con successo.
	- **Trojan**, ossia un "*un programma utile o apparentemente utile che in fase di esecuzione compie una violazione di sicurezza*". In altre parole, un programma che finge di essere buono nascondendo i suoi interessi malevoli.
	- **Virus**, può essere definito come un "*programma nocivo che viola altri progammi non nocivi, sfruttandoli per propagarsi*". Quest'ultimo programma nocivo sfrutta programmi ospiti e possiede intenzioni malevoli. Un virus potrebbe utilizzare tecniche legate al polimorfismo (e.g. *cambiando firma*) e la criptazione per nascondersi all'interno del sistema vittima. Un **esempio** passato rispetto i virus è legato alle *macro di office*, un modo per automatizzare delle operazioni in *Visual Basic*.

In definitiva, notiamo una **distinzione delicata** rispetto i software nocivi studiati precedentemente:
![[tassonomia-sw-nocivi.png]]

## Struttura tradizionale per un semplice virus
L'immagine sottostante ci propone due tipologie di virus: a sinistra una struttura semplice, a destra una versione compressa. 
Entrambi prevedono una **firma**: un marcatore (i.e. codice di riconoscimento) che indica quali file sono stati già infettati dal virus ed identifica il virus stesso.
In particolare, il virus a *sinistra*, prevede $3$ *sub-routine* ed un *main*:
- `attach-to-program`, prima routine ad essere azionata dal `main`, appende il virus ad un file random se questo non stato già visionato dal virus stesso.
- `execute-payload`, seconda routine che svolge particolari operazioni sul *payload*;
- `trigger-condition`, terza routine che ritorna true se particolari condizioni sono rispettate;
- `main`, il quale aziona in modo iterativo `attach-to-program` e poi `execeute-payload` se `trigger-condition` è *true*.

### Dove può essere inserito un virus all'interno di un file?
La posizione in cui viene inserito un virus è indipendente dall'effettiva esecuzione del virus stesso sul file. Infatti, conseguentemente all'inserimento di un virus all'interno di un file, le dimensioni per il file vengono modificate, motivo per cui un antivirus può scovare quest'ultimo attenzionando la dimensione per il file stesso. Tuttavia, virus più evoluti possono bypassare il controllo della dimensione da parte di un antivirus, cercando di mantenere inalterata la dimensione dopo l'inserimento del virus (e.g. virus a destra nella figura soprastante).

### Brain, un esempio storico di virus
Un virus storico all'interno dei primi sistemi Microsoft è stato Brain, il quale rinominava il nome del disco, era in grado di propagarsi ed opportunamente effetuava una degrado nel disco marcando alcuni settori come danneggiati, rendendo quest'ultimi inutilizzabili.

## Rimozione di un software nocivo
Per rimuovere un malware esistono diversi strumenti, tra i quali: *antivirus*, *sistemi immuni* e *software sentinella*. 
### Antivirus
Gli antivirus rappresentano uno degli strumenti più comuni in grado di rimuovere software nocivo. Un antivirus esegue essenzialmente $3$ compiti: l'**individuazione** per un file contenente un virus, **identificazione** rispetto il determinato virus nel file ed **eliminazione** del virus (possibile nei limiti del polimorfismo del virus). 
Possiamo distinguere $4$ diverse generazioni per gli antivirus:
- **Prima generazione**, basata su un confronto rispetto un database;
	- Scansiona i file alla ricerca di firme contenute nel DB;
	- Controlla le dimensioni per un file rispetto la dimensioni conservate all'interno di un DB.
- **Seconda generazione**, basata sull'utilizzo di euristiche;
	- Ricerca di frammenti di codici associati statisticamente ad un virus;
	- Ricerca di violazione di integrità, associando un checksum (generato attraverso una chiave segreta) ad ogni file.
- **Terza generazione**, basata sulla ricerca di azioni illecite;
- **Quarta generazione**, basata sulle tecniche definite all'interno delle generazioni precedenti. Antivirus utilizzati oggigiorno sono relativi alla quarta generazione. Inoltre, sono programmi a codice chiuso (i.e. commerciali), motivo per cui è difficile stabilire le loro azioni.

> Ad un certo tempo nel passato, un antivirus era percepito come uno strumento in grado di degradare le prestazioni del sistema. L'affermazione è stata vera per un certo tempo, tuttavia non è così già da molto tempo.

> Un ransomware è un software nocivo in grado di cifrare i nostri dati a riposo con una chiave che, se il ransomware è scritto male, può essere ritrovata all'interno del sistema (database), altrimenti non resta che pagare il riscatto.

### Sistemi immuni
I sistemi immuni sono un esercizio teorico implementato storicamente attraverso un prototipo degli anni $'90$, un sistema che prevede un antivirus centralizzato ed è per questo in grado di reagire in tempo reale; per questo motivo necessita di un sys admin.

### Software sentinella
Un software sentinella è un appendice del sistema operativo in grado di generare warning in caso di accesso a risorse importanti del nostro sistema (e.g. il processo $x$ sta utilizzando più di $\frac{3}{4}$ della tua RAM). Per questo motivo, possiamo considerare il software sentinella come uno strumento in grado di costruire un ulteriore livello di filtraggio rispetto le richieste di un processo. Un software sentinella può decidere autonomamente se concedere determinate risorse al processo, talvolta chiedendo conferma da parte dell'utente.