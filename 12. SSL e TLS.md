# SSL e TLS
_Appunti di **Giuseppe Pitruzzella** - Corso di Internet Security @ DMI, UniCt_

## Introduzione
SSL è un protocollo di sicurezza, o meglio, una suite di protocolli. 

TLS è spesso utilizzato insieme ad HTTP, attraverso HTTPS, l'implementazione di HTTP over TLS
HTTPS utilizza la porta $443$ piuttosto che la porta $80$ ed è in grado di cifrare l'header, contenuti, form e cookie in HTTP. 

Il protocollo SSL garantisce segretezza, integrità ed autenticazione. Infatti, alla base di tutto vi è la negoziazione di un chiave simmetrica che possa permettere ai due interlocutori proprietà di segretezza ed autenticazione; una chiave simmetrica consente inoltre la creazione di un MAC, il quale garantisce proprietà di integrità.

TLS è l'implementazione standard rispetto SSL. Può essere considerato come il tentativo di standardizzare SSL da parte di IETF, motivo per cui non viene modificata la struttura del protocollo.

## Sessione e connessione
**Qual è la differenza tra sessione e connessione in SSL**? Una **sessione** può definita in egual modo rispetto la SA in IPSec, quindi una relazione/policy attraverso cui vengono sugellate scelte crittografiche per il determinato traffico tra due interlocutori.
Una sessione si compone di più connessioni; una **connessione** è la forma di trasporto per un determinato tipo di servizio; ogni connessione è legata ad una ed una sola sessione.

**Quali sono i campi relativi ad una sessione**? All'interno di una sessione, possiamo notare i seguenti campi:
1.  **Session Identifier**, una sequenza di byte arbitrariamente scelti dal server.
2.  **Peer Certificate**, il certificato $X.509$ per il nodo.
3.  **Compression Method**, specifica l’algoritmo di compressione utilizzato prima della codifica.
4.  **CipherSuite**, specifica l'algoritmo di crittografia e la funzione di hash.
5.  **MasterSecret**, $48$ byte condivisi dal client/server.
6.  **Is Resumable**, un flag che indica se la sessione può essere ripristinata in nuove connessioni.

**Quali sono i campi relativi ad una connessione**? All'interno di una connessione, possiamo notare i seguenti campi:
1.  **Server Random**, **Client Random**, una sequenza di byte scelti da client e server per ciascuna connessione.
2.  **Server MAC Write Secret**, la chiave per MAC utilizzata dal server.
3.  **Client MAC Write Secret**, la chiave per MAC utilizzata dal client. 
4.  **Server Write Key**, la chiave di codifica simmetrica utilizzata dal server
5.  **Client Write Key**, la chiave di codifica simmetrica utilizzata dal client
6.  **Initialization Vectors**, utilizzato per inizializzare la codifica a blocchi
7.  **Sequence Numbers**, numeri sequenziali per i messaggi

> Perché il Master Secret si trova all'interno della sessione? Il MS si trova all'interno della sessione poiché suggella un modo per generare le chiavi per una connessione.

<br>

## Suite dei protocolli in SSL
![[suitessl.png]]
### SSL Handshake Protocol (SSL HP)
SSL Handshake Protocol rappresenta il primo protocollo azionato rispetto la suite di protocolli previsti da SSL. Il protocollo di handshake prevede di stabilire un segreto condiviso tra i due interlocutori, il tutto attraverso messaggi con la seguente formattazione: 
$| \; Type \; (1 \; byte) \; | \; Length \; (3 \; bytes) \; | \; Content  \; (\geq 0 \; bytes) \; |$

Il protocollo di handshake è il protocollo più complesso tra i protocolli di SSL; esso si divide in $4$ fasi, necessari in definitiva a creare il **MasterSecret**.  Si noti che esiste una *fase $0$* basata sull'invio di un messaggio: **Hello Request**, un messaggio verso il server, a partire dal quale inizia l'handshake.

#### Prima fase
La prima fase si basa su un **agreement a due vie** (i.e. "*botta e risposta*") basato sullo scambio di $2$ messaggi tra client e server:
- **Client Hello**, inviato da client, prevede i seguenti parametri:
	1. **Version**, comunica al server la versione più alta supportata dal client.
	2.  **Random**, formato da un *timestamp* ($32$ bit) ed una *nonce* ($28$ bit), è importante in caso di ripristino. Il parametro è anche conosciuto come **Client Random** e può essere inteso come una *nonce* potenziata da un valore temporale (i.e. timestamp). E' utile a garantire freshness, quindi prevenire attacchi di replica.
	3.   **Session ID**, *uguale* a $0$ se il client desidera una nuova connessione su una nuova sessione, mentre *diverso* da $0$ se desidera una nuova connessione su una vecchia sessione (non a caso, il valore diverso da $0$ sarà uguale al **Session ID** della determinata sessione da ripristinare).
	4.    **CipherSuite**, rappresenta la lista di preferenze crittografiche. E' utile al client per far sì che egli possa comunicare le sue proposte rispetto le scelte crittografiche (e.g. RSA).
	5.     **Compression Method**, una lista di algoritmi di compressione, un modo per sugellare un modo per comprimere il traffico.
- **Server Hello**, il quale prevede i seguenti parametri:
	1. **Version**, comunica la versione minima tra la più alta supportata dal server e la più alta supportata (comunicata in *Client Hello*) dal client;
	2.  **Random**, formato da un *timestamp* ($32$ bit) ed una *nonce* ($28$ bit), è importante in caso di ripristino. Il parametro è anche conosciuto come **Server Random** e può essere inteso come una *nonce* potenziata da un valore temporale (i.e. timestamp);
	3.  **Session ID**, uguale al valore **Session ID** inviato dal client, se quest'ultimo ha inviato un valore diverso da $0$, altrimenti il server genera un nuovo valore per il **Session ID** per la nuova sessione. In particolare, se il valore **Session ID** inviato dal client è *non nullo*, il server cerca il valore nel proprio database. Se il server trova quest'ultimo valore e *decide di accettare l'operazione di ripristino*, allora il protocollo passa direttamente alla fase $4$, con il completamento della costruzione dei nuovi **KeyBlock** a partire dal **MasterSecret** per la vecchia sessione;
	4.   **CipherSuite**, la singola *cipher suite* scelta del server tra le varie proposte del client;
	5.    **Compression Method**, il singolo algoritmo di compressione, scelto del server tra le varie proposte del client.

![[sslhp1.png]]

#### Seconda fase
La seconda fase si basa sull'invio di $4$ messaggi (di cui $3$ facoltativi) dal server verso il client:
- **Certificate**, *facoltativo*, attraverso cui il server invia al client una lista di certificati, i quali possono agevolare la catena di fiducia. Il tipo di certificato deve essere appropriato all'algoritmo per lo scambio di chiavi selezionato nella CipherSuite.
- **Server Key Exchange**, *facoltativo*, attraverso cui il server invia una chiave se la sua chiave pubblica (fornita dal certificato) non è sufficiente per permettere lo *scambio di chiavi*, quindi la comunicazione del **PreMasterSecret**. Per esempio, scegliendo DH, **Server Key Exchange** è uguale al parametro pubblico per il server; in particolare, il parametro pubblico del server per DH è uguale ad: $Hash(ClientHello.Random, ServerHello.Random, parsing)$.
- **Certificate Request**, *facoltativo*, è inviato dal server al client per richiederne il certificato utilizzato per fornire le informazioni necessarie all'algoritmo di scambio di chiavi. In particolare il messaggio contiene una lista di tipi di certificati accettate dal server, ordinati secondo le preferenze del server, ed una lista di nomi di autorità fidate che emettono certificati. Il messaggio **Certificate Request** è facoltativo nella misura in cui all'altro capo vi sia semplicemente il client eseguito nel browser.
- **Server Hello Done**, inviato dal server per indicare la fine del messaggio **Server Hello** e dei messaggi ad esso associati di cui abbiamo scritto sopra. Dopo aver inviato **Server Hello Done**, il server aspetta una risposta da parte del client.

![[sslhp2.png]]

#### Terza fase
La terza fase si basa sull'invio di $3$ messaggi (di cui $2$ facoltativi) dal client verso il server:
- **Certificate**, *facoltativo*, secondo cui il client invia il proprio certificato al server per autenticarsi. Il messaggio **Certificate** è facoltativo e nella pratica non viene quasi mai utilizzato poiché quasi mai il client è diverso da un semplice client eseguito nel browser.
- **Client Key Exchange**, rappresenta la controparte di **Server Key Exchange** ed è necessario a generare il parametro **PreMasterSecret**. Il messaggio viene inviato nel caso in cui venga scelta *DH* - terminando la prima parte del protocollo DH - oppure *RSA* (in tal caso non sarà stato inviato **Server Key Exchange**).
- **Certificate Verify**, si basa sull'invio del digest ottenuto a partire dall'hash di tutto il traffico avvenuto fin'ora, da **Client Hello** fino a questo punto. In particolare, ciò che viene inviato è $Hash(MasterSecret, pad2, Hash(HandshakeMessages, MasterSecret, pad1)$. All'interno del messaggio è possibile notare:
	- L'applicazione di $2$ funzioni hash, tecnica che prende il nome di *hash ricorsivo* ed è utile a potenziare i limiti di invertibilità di una funzione hash;
	- La funzione hash è precisamente un hash crittografico, possibile attraverso l'utilizzo di $MasterSecret$;
	- Il padding, ovvero $pad1$ e $pad2$, non necessariamente uguali tra loro e necessari a soddisfare i requisiti di lunghezza di input richiesti dalle funzioni hash. Si noti che $pad_1$ e $pad_2$ sono rispettivamente rappresentati dal simbolo $6$ e $\backslash$, i quali vengono ripetuti rispettivamente $48$ e $40$ volte per MD5 o SHA.
	- Gli $HandshakeMessages$, ossia tutti i messaggi inviati da Client Hello fino ad adesso a meno di Certificate Verify. L'hashing degli $HandshakeMessages$ permette al client il controllo di integrità rispetto tutto ciò che è stato inviato fin'ora.

![[sslhp3.png]]

#### Quarta fase
La quarta fase si basa sull'invio di $2$ messaggi, $2$ dal client verso il server, $2$ dal server verso il client:
- **Change Cipher Spec** (i.e. **CCSP**), utilizzato per sugellare le scelte fatte all'interno della [[12. SSL e TLS#Prima fase | prima fase]];
- **Finished**, verifica attraverso il seguente calcolo che algoritmi, chiavi e valori segreti siano stati concordati con successo: $$MD5(MasterSecret, pad2, MD5(HandshakeMessages, Sender, MasterSecret, pad1)) $$ $$\;||\; SHA(MasterSecret, pad2, SHA(HandshakeMessages, Sender, MasterSecret, pad1))$$. All'interno del messaggio è possibile notare:
	- L'utilizzo di $MD5$ per poi svolgere $SHA$, utile ad eseguire un controllo di integrità rispetto tutti i messaggi visti fin'ora in HP. E' importante distinguere tra il controllo di integrità eseguito dal RP ed il controllo di integrità eseguito in HP mediante **finished**.
	- L'utilizzo di $2$ funzioni hash diverse (i.e. $MD5$ e $SHA$), utile a irrobustire rispetto i limiti di invertibilità di ciascuna delle $2$ funzioni.
	- Il $MasterSecret$ è necessario a rendere la funzione "*crittografica*".

![[sslhp4.png]]

<br>

#### Il MasterSecret
All'interno di questo paragrafo viene espletato il calcolo del MasterSecret, il quale avviene secondo il seguente calcolo: $$MasterSecret = $$ $$ MD5(PreMasterSecret + SHA('A' + PreMasterSecret + ClientHello.Random + ServerHello.Random)) + $$ $$MD5(PreMasterSecret + SHA('BB' + PreMasterSecret + ClientHello.Random + ServerHello.Random)) +$$ $$ MD5(PreMasterSecret + SHA('CCC' + PreMasterSecret + ClientHello.Random + ServerHello.Random));$$ 
All'interno del messaggio è possibile notare l'utilizzo di stringhe ogni volta diverse (i.e. "A", "BB", "CCC"), i quali rende il digest MD5 ogni volta diversi;

> Se il **PreMasterSecret** è segreto, anche il **MasterSecret** è segreto? Si. D'altra parte, se il **MasterSecret** è segreto, il **PreMasterSecret** è segreto? In altre parole, si può ricavare il **PreMasterSecret** se il **MasterSecret** è segreto? E' possibile nella misura in cui è possibile invertire l’hash, quindi la risposta è no, nei limiti della robustezza dell'hash

#### Ripristino di sessione
Una sessione è un associazione logica tra i due interlocutori, all'interno della quale abbiamo visto sia possibile sugellare informazioni come per esempio la **Cipher Suite**. Talvolta, potrebbe essere utile il ripristino di una sessione, la quale permette il vantaggio di godere delle scelte crittografiche già definite in precedenza. Per questo motivo abbiamo anche visto come il server conserva alcune informazioni per permettere il salvataggio dello stato della sessione.
Il tentativo di ripristino di sessione prevede un salto dalla fase $1$ alla fase $4$; in ogni caso, avviene un ricambio dei parametri random, il che permette una misura contro attacchi di replay.

#### Conclusioni
SSL può essere riassunto come una suite di protocolli, di cui il protocollo più complesso abbiamo notate essere il protocollo di handshake. Il $MasterSecret$ rimane inalterato per l'intera durata della sessione, ciò che cambia sono i segreti, i quali vengono calcolati - freschi - per ogni nuova connessione. Dal $MasterSecret$ vengono poi calcolati tutti i segreti necessari:
1.  **Server MAC Write Secret**, la chiave per MAC utilizzata dal server.
2.  **Client MAC Write Secret**, la chiave per MAC utilizzata dal client. 
3.  **Server Write Key**, la chiave di codifica simmetrica utilizzata dal server
4.  **Client Write Key**, la chiave di codifica simmetrica utilizzata dal client
5.  **Initialization Vectors**, utilizzato per inizializzare la codifica a blocchi

In particolare, le precedenti chiavi vengono calcolati a partire da **KeyBlock**. Attraverso $KeyBlock$ è possibile godere di un modo per costruire un "*pezzo di chiave*". Per ottenere una chiave per la connessione sarà necessaria eseguire il calcolo seguente tante volte finché non abbiamo ottenuto un numero di "*pezzi di chiave*" pari a formare la chiave stessa.
$KeyBlock =$
$MD5(MS + SHA('A' + MS + ClientHello.Random + ServerHello.Random)) +$
$MD5(MS + SHA('BB' + MS + ClientHello.Random + ServerHello.Random)) +$
$MD5(MS + SHA('CCC' + MS + ClientHello.Random + ServerHello.Random)) ...$

<br>

### SSL Change Cipher Spec Protocol (SSL CCSP)
Il Change Cipher Spec Protocol consiste in $2$ messaggi, rispettivamente inviati da client e server; quest'ultimi messaggi sono formati da nient'altro che un byte uguale al valore $'1'$.
L'utilizzo di CCSP rappresenta un "OK" da parte del mittente e sancisce l'inizio dell'utilizzo delle scelte crittografiche negoziate all'interno dell'Handshake Protocol.
In altre parole, conferma lo scambio di messaggi avvenuto in precedenza (con HP) e ad effettuare una sincronizzazine tra client e server. 
Si noti esista l'impossibilità di alterare il byte inviato da CCSP grazie alle proprietà garantite dall'RP.

<br>

### SSL Alert Protocol (SSL AP)
Il protocollo di Alert è utile a generare alert attraverso messaggi composti da $2$ soli byte:
- Un byte per il **livello** di allarme, il quale può essere di primo o secondo livello rispettivamente per allarmi *warning*, il quale indica un problema risolvibile (e.g. **certificate_revoked**), oppure *fatal*, a cui segue la terminazione della connessione (e.g. **bad_record_mac**);
- Un byte per un codice utile ad indicare qual è l'**errore**.

<br>

### SSL Record Protocol (SSL RP)
Supponendo di possedere il segreto condiviso fornito dall'handshake protocol, allora il Record Protocol esegue i seguenti step:
- **Fragment**, attraverso cui viene eseguita la frammentazione dei dati in blocchi da $2^14$ byte;
- **Compress**, secondo cui avviene la compressione dei frammenti, opzionale per TLS;
- **Add MAC**, ovvero l'applicazione del MAC al frammento compresso. Questa operazione implica un controllo di integrità eseguito attraverso un chiave simmetrica inserita all'interno dell'hash, un controllo di integrità possibile poichè la chiave è posseduta dai soli interlocutori. Si noti che, posseduta integrità, come sappiamo potremmo godere anche di autenticazione. 
- **Encrypt**, all'interno del quale avviene la cifratura dei frammenti, ottenendo segretezza;
- **Add Record**, secondo cui viene aggiunto ad ognuno di essi un header, o meglio, un record SSL. Quest'ultimo individua le caratteristiche per il frammento.

**Come viene generato il MAC utilizzato in **Add MAC****? Il MAC utilizzato in **Add MAC** viene generato secondo un hash ricorsivo, ovvero: $hash(MACWriteSecret + pad2 + hash(MACWriteSecret + pad1 + SeqNum + SSLCompressed.Type + SSLCompressed.Length + SSLCompressed.fragment))$ Si noti che:
- $MACWriteSecret$ è proprio la chiave simmetrica condivisa tra i due interlocutori;
- Il calcolo del MAC utilizza, nella parte più interna, informazioni relative all'header del frammento (i.e. record SSL).
- Il padding è utile a soddisfare il requisito della due determinate funzione hash;

**Com'è formato un record SSL**? Un record SSL è formato dai seguenti campi:
- **Content Type**, il quale identifica il tipo di contenuto, o meglio, il protocollo (e.g. HP);
- **Major Version**, versione maggiore;
- **Minor Version**, versione minore;
- **Compressed Length**, il numero di byte del frammento compresso;
- **Data**, contenente dati cifrati.

![[rp.png]]

<br>

## Differenze tra SSL e TLS
 TLS può essere considerato come il tentativo di standardizzare SSL, motivo per cui non viene modificata la struttura del protocollo. Quali sono i **cambiamenti** avvenuti con TLS? 
 - Aggiunta di nuovi **allarmi** come **illegal_paramter** ed **unknown_ca**;
 - Standardizzata la funzione di hashing ricorsivo: **HMAC**. HMAC non obbliga all'utilizzo di una determinata funzione di hash e prevede il seguente calcolo: $$H(K \; XOR \; opad, \; H(K \; XOR \; ipad, \; message)$$All'interno della funzione, leggendo dall'interno verso l'esterno, è possibile notare l'applicazione della funzione di hash $H$ al valore uguale alla concatenazione tra $K$ $XOR$ $opad$ ed il testo relativo al messaggio $M$; il risultato di quest'ultima funzione viene a sua volta concatenato con $K$ $XOR$ $opad$. Si noti che è la chiave $K$ che rende l'hashing un *hashing crittografico*. Si noti che all'interno del calcolo non è stata specificata alcune funzione hash, in questo modo essa può essere decisa attraverso **Cipher Suite** ed è possibile rimediare nel caso in cui una determinata funzione hash venga deprecata.
 - Utilizzo di una **PRF** (acronimo di "*Pseudo Random Function*"), una delle migliori sorgenti di randomicità ed è utilizzata da TLS per la generazione di chiavi. La PRF viene implementata in TLS attraverso l'$XOR$ di una duplice applicazione della funzione **P_H**; il fattore "*duplice*", indica che una volta eseguita la **P_H** con $H$ = $MD5$, viene eseguito uno $XOR$ con la funzione **P_H** con $H$ = $SHA1$. Malgrado $SHA1$ ed $MD5$ siano considerate al giorno d’oggi funzioni hash deboli, accade che questo utilizzo nella **P_H** non sia stato ancora violato, motivo per cui può essere definito empiricamente è sicuro.

In definitiva, scriviamo di **funzione di espansione**, *definito* ad un certo tempo in TLS $1.1$ ed implementato all'interno di TLS $1.2$. Una funzione di espansione permette l'espansione di **Client Hello** attraverso nuovi campi, espansione definita in seguito a **Compression Method**. Per questo motivo, possiamo affermare che vi sia una differenza di lunghezza tra il Client Hello definito in SSL ed il Client Hello definito in TLS $1.2$.
Uno dei campi previsti dall'estensione è **Heartbeat**, grazie al quale il client può capire se il server è ancora operativo. Tuttavia, il risultato di una validazione input impropria nell’implementazione dell’estensione **Heartbeat** del protocollo TLS (vulnerabilità classificata come un buffer over-read) ha introdotto il bug di sicurezza di cui abbiamo scritto durante la prima lezione: **Heartbleed**.
