# Protocolli di sicurezza storici
_Appunti di **Giuseppe Pitruzzella** - Corso di Internet Security @ DMI, UniCt_

## Il protocollo Needham-Schroder
Il protocollo Needham-Schroder è basato su crittografia **asimmetrica** e su $Alice$ e $Bob$, i quali desiderano auteticarsi all'interno di una rete ostile Dolev-Yao. In questo scenario, esiste un infrastruttura *PKI* secondo cui tutti gli agenti conoscono le rispettive chiavi pubbliche.
**Cosa aggiunge** il protocollo Needham-Schroder rispetto un protocollo basilare? Il protocollo Needham-Schroder aggiunge essenzialmente due cose in più rispetto un protocollo basilare: ($i$) la **mutualità**, per cui $Alice$ può autenticare $Bob$ e viceversa, e ($ii$) la **freshness**.

> [$Esame$] Com'è possibile aggiungere la freshness ad un protocollo basilare per l'autenticazione?

Il protocollo propone una schema *simile* al **protocollo basilare** per l'autenticazione, in cui $Alice$, per autenticare $Bob$, invia un messaggio a $Bob$ cifrato con la chiave pubblica di quest'ultimo. Poiché l'unico a poter leggere il contenuto del messaggio è solo $Bob$ (attraverso la sua chiave privata), se $Bob$ re-invia il contenuto del messaggio ricevuto ad $Alice$, allora egli dimostra di essere effettivamente $Bob$.
Il protocollo, in aggiunta all'autenticazione prevede **freshness**, la quale viene implementata secondo la $Nonce$. Per questo motivo, il contenuto del messaggio di cui abbiamo scritto in precedenza diventa effettivamente la $Nonce$ generata da $Alice$.
Inviare la $Nonce$ generata da $Alice$ a $Bob$ indica evitare un possibile *replay-attack*, mentre criptare il messaggio con la chiave pubblica di $Bob$ funge da *challenge* ed è un modo per autenticare $Bob$.

- $1. Alice \longrightarrow Bob : \{N_A\}_{K_B}$
- $2. Bob \longrightarrow Alice : N_A$

> All'interno di protocollo che aggiunge freshness all'autenticazione, il secondo messaggio inviato da Bob potrebbe essere tranquillamente in chiaro. Questo non deve sorprendere poiché la $Nonce$ una *challenge-response* a cui solo l'effettivo destinatario può rispondere.

Il protocollo basilare che prevede l'aggiunta della freshness all'autenticazione potrebbe concludersi qui, con un secondo ed ultimo messaggio inviato da $Bob$ contenente $N_a$.
Il protocollo Needham-Schroder però aggiunge altro, ovvero la **mutualità** nell'autenticazione tra $Alice$ e $Bob$.
Per garantire mutualità, è necessario che non appena $Bob$ riceve il messaggio di $Alice$ ($1$), egli non invii esclusivamente $N_a$, bensì concateni al messaggio anche una sua $Nonce$ (i.e. $N_b$). A questo punto, $Bob$ esegue l'encrypt del messaggio secondo la chiave pubblica di $Alice$ ed invia il tutto ($2$).
Il protocollo Needham-Schroder si conclude con un terzo ed ultimo messaggio da parte di $Alice$, in cui dimostra di essere lei inviando $N_b$ a $Bob$.

![[ns.png]]

Abbiamo trattato la spiegazione del protocollo Needham-Schroder a partire dalla trattazione di un protocollo basilare per l'autenticazione, poi con freshness, poi con mutualità; tuttavia, un passaggio che non abbiamo ancora spiegato al meglio è $1$, lo stesso che da inizio al protocollo. All'interno del messaggio al passaggio $1$, possiamo notare che oltre ad $N_a$, vi è anche l'identità di $Alice$ stessa.
Cosa succederebbe se all'interno del messaggio $1$, non vi fosse l'identità di $Alice$?
A prima vista, potremmo pensare che l'identità di Alice posta all'interno del messaggio sia *futile* e che $Bob$ possa conoscere il destinatario per il messaggio $2$ analizzando l'intestazione del pacchetto ricevuto. Tuttavia, non aggiungere l'identità potrebbe far sì che un attaccante $Charlie$, cambi l'intestazione del pacchetto a livello di trasporto, generando un attacco. In questo modo, infatti, $Bob$ legge l'intestazione precedente ed invia a $Charlie$ il messaggio contenente $\{Nonce_A, Nonce_B\}$.

$$1. \; Alice \longrightarrow Bob \, : \, \{Alice, N_A\}_{k_{B}}$$
$$Charlie \; intercetta \; il \; messaggio$$
$$1^{'}. \; Charlie \longrightarrow Bob \, : \, \{Alice, N_C\}_{k_{B}}$$
$$2. \; Bob \longrightarrow Alice \, : \, \{N_A, N_B\}_{k_{A}}$$

Quali sono le conseguenze rispetto l'applicazione del protocollo? All'applicazione del protocollo, $Alice$ è in grado di autenticarsi con $Bob$ e viceversa; inoltre, le $Nonce$ utilizzate e rimaste segrete, possono essere utilizzate per codificare i messaggi successivi tra $Alice$ e $Bob$.

### Attacco
Ad un certo punto, nel $1995$, qualcuno osserva l'esistenza di almeno uno scenario di attacco, l'**attacco di Lowe**.
Ipotizziamo che $Alice$ voglia autenticarsi con $Ive$, motivo per cui da inizio al protocollo un messaggio contenente la sua identità e $Nonce_{Alice}$ ($1$).
$Ive$ si comporta da *Dolev-Yao*, infatti, legge $N_a$ all'interno del messaggio ricevuto da $Alice$, ed invia un messaggio $Bob$, inviando $\{Alice, N_a\}_{k_b}$ a $Bob$, applicando il protocollo NS con $Bob$ ma impersonando $Alice$ ($1^{'}$).
A questo punto, $Bob$ replica con un messaggio ad $Alice$ contenente la $Nonce$ di Alice (i.e. $N_a$) e la sua $Nonce$ (i.e. $N_b$), codificando la chiave pubblica di $Alice$ (i.e. $k_a$) ($2^{'}$).
$Ive$, quindi, interrompe l'invio del messaggio da parte di $Bob$ ed intercetta il messaggio, ma non essendo in grado di rompere la cifratura non può far altro che continuare l'invio del messaggio verso $Alice$ ($2$).
$Alice$ riceve il messaggio da parte di $Ive$ ed autentica $Ive$, notando anche la *challenge-response* generata da $Bob$, ovvero $N_b$. Si noti che al dì là della notazione utilizzata, $Alice$, in realtà, pensa che la $N_b$ appartenga ad $Ive$, e non $Bob$.
$Alice$ continua ad eseguire il protocollo inviando ad $Ive$ la "*sua*" $Nonce$, cifrando con la chiave di $Ive$ ($3$).
A questo punto, $Ive$ replica il messaggio ricevuto da $Alice$ a $Bob$ e segna la fine del protocollo ($3^{'}$).
$Ive$, in definitiva, ottiene sia $Nonce_{Alice}$ che $Nonce_{Bob}$; in particolare, $Ive$ si autentica con $Bob$ impersonando $Alice$.
Si noti che la conoscenza di $Nonce_{Alice}$ da parte di $Ive$, non è un attacco alla confidenzialità. L'attacco avviene nel momento in cui $Ive$ scopre $Nonce_{Bob}$, generata da $Bob$ per $Alice$.

![[lowe.png]]

> Rispetto l'attacco di Lowe, la vittima diretta che desume qualcosa di erroneo è $Bob$, la vittima rispetto il furto d'identità è $Alice$.

### Fix
Quali sono i possibili **fix** rispetto l'**attacco di Lowe**? Un possibile *fix* riguarda la modifica del protocollo stesso e prevede che all'interno del messaggio $2$, oltre ad $N_a$ ed $N_b$, venga inserito anche l'identità del mittente, ossia $Bob$. Esistono altri *fix*.

Rispetto l'attacco di Lowe, Needham arrivò ad affermare che l'attacco non avesse senso, affermando che il modello di attaccante su cui si basa l'attacco è diverso rispetto al modello di attaccante che Needham e Schroder avevano *dato per implicito* all'interno della documentazione del protocollo. D'altra parte, la nascita del protocollo è precedente a quella relativa al modello di attaccante Dolev-Yao.
Da questo evento, non esistette più un protocollo che non presentasse una sezione relativa al modello di attaccante all'interno della sua documentazione.

> [$Osservazione$] Needham affermò che il modello di attaccante (dato per implicito) prevedesse che ogni persona si fidasse dell'altra, tuttavia questa affermazione si scontra con l'utilizzo dell'identità di Alice all'interno del punto $1$, la quale era necessaria affinché la Nonce di Bob non finisse in mani sbagliate.

> Per questo motivo, possiamo concludere con due diverse affermazioni: ($i$) la risposta data da Needham rispetto il modello di attaccante utilizzato è vera e quindi l'aggiunta di Alice è stata un no-sense (impossibile, dati gli autori), oppure ($ii$) il contrario, per cui il modello di attaccante descritto è stato effettivamente utilizzato e Needham e Schroder hanno dimenticato di aggiunere l'identità di $Bob$ all'interno del messaggio al punto $2$.

## Il protocollo Woo-Lam
Il protocollo Woo-Lam è basato su crittografia **simmetrica** ed ha l'obiettivo di autenticare $Alice$ con $Bob$ e non necessariamente viceversa. Poiché il protocollo è basato su crittografia simmetrica, ciascun utente condivide la propria chiave simmetrica (i.e. a lungo termine), con una forte assunzione circa la protezione offerta da parte del server TTP (acronimo di *Trusted Third Party*). 
L'utilizzo del TTP all'interno dei passaggi nel protocollo è del tutto normale, poiché laddove vi sia un crittotesto creato con una chiave a lungo termine del mittente, il ricevente non può che affidarsi al server TTP per il decrypt del messaggio.

$$1. \; A \longrightarrow B \; : \; A$$
$$2. \; B \longrightarrow A \; : \; N_b$$
$$3. \; A \longrightarrow B \; : \; \{N_b\}_{k_a}$$
$$4. \; B \longrightarrow TTP \; : \; \{Alice, \{N_b\}_{k_a}\}_{k_b}$$
$$5. \; TTP \longrightarrow B \; : \; \{N_b\}_{k_b}$$

Il passaggio ($1$) prevede l'invio di un messaggio contenente l'identità di $Alice$, da parte di $Alice$ verso $Bob$.
$Bob$, quindi, suppone che all'altro capo vi possa essere $Alice$, motivo per cui emette un challenge rappresentato da una $Nonce$.
Per accettare la sfida, al passo $3$, $Alice$ non può che cifrare il messaggio con la sua chiave a lungo termine.
Al passo successivo ($4$), $Bob$ ricorre al TTP, inviando un messaggio contenente l'identità di $Alice$ ed $\{N_b\}_{k_a}$, il tutto cifrato con la chiave a lungo termine di $Bob$ (i.e. $\{Alice, \{N_b\}_{k_a}\}_{k_b}$)
Il TTP è programmato per leggere l'identità della prima parte del messaggio (i.e. $Alice$), cercare la chiave per l'identità ed effettuare il decrypt della seconda parte del messaggio utilizzando la chiave trovata nel database. Il *risultato del decrypt* (i.e. $\{N_b\}$) viene cifrato con la chiave a lungo termine di $Bob$ ed inviato a quest'ultimo all'interno del punto ($5$).
A questo punto, $Bob$ può effettuare il decrypt del messaggio inviato dal TTP, ed autenticare $Alice$ se ciò che è contenuto nel messaggio è uguale alla $Nonce$ generata da egli al punto $2$.

### Attacco
Un **attacco** rispetto il protocollo Woo-Lam esiste ed è basato su *parallel-session*, per cui un attaccante $Charlie$ da inizio a due sessioni con $Bob$, una in cui agisce nel rispetto del protocollo, l'altra in cui impersona $Alice$.
$Charlie$ da inizio al tutto inviando due messaggi a Bob, una in cui afferma di essere $Charlie$, una in cui afferma di essere $Alice$. Per questo motivo, $Bob$ replica con due $Nonce$, $N_c$ ed ${N_c}^{'}$, che invia rispettivamente a $Charlie$ ed $Alice$.
A questo punto, $Charlie$ invia *due volte* lo stesso messaggio a Bob, un messaggio contenente la risposta al challenge, ovvero ${N_b}_{k_c}$. 
$Bob$ riceve i due messaggi e deduce che i due messaggi siano relativi ad $Alice$ e $Bob$, motivo per cui crea $\{Alice, \{N_b\}_{k_c}\}_{k_b}$ e $\{Charlie, \{N_b\}_{k_c}\}_{k_b}$ per poi contattare il TTP.
Il TTP cerca la chiave di $Alice$ e $Charlie$ all'interno del database e replica a $Bob$ con il risultato ottenuto, il quale sarà ($i$) qualcosa di incomprensibile nel caso di decrypt con $k_a$ di $\{N_b\}_{k_c}$ (i.e. ${N_b}^{''}$) ed ($ii$) $N_b$ nel caso di decrypt con $k_a$ di $\{N_b\}_{k_a}$.
$Bob$ non riconosce ${N_b}^{''}$, motivo per cui fa *abort* per la determinata sessione ma riconosce sulla seconda sessione $N_b$, il quale era associato ad $Alice$, motivo per cui autentica quest'ultima.
Si noti che ($i$) l'attacco è possibile poiché $Bob$ non è in grado di distinguere le due sessioni e che ($ii$) $Charlie$ poteva anche impersonare qualcun'altro anche nel passo ${1}^{'}$.

![[attacco-woolam.png]]

> Nel messaggio (2), $Charlie$ intercetta $N_b$; nel messaggio (3), $Bob$ crede che il messaggio ricevuto provenga da $Alice$.

### Fix
All'interno dell'attacco, il problema è legato al messaggio contenuto nel punto ($5$), motivo per cui un **fix** all'attacco è citare l'interlocutore che vogliamo autenticare, quindi $Alice$ e $Charlie$, rispettivamente nel punto ($5$) e ($5^{'}$). 

$$5. \; TTP \longrightarrow B \; : \; \{Alice, N_b^{''}\}_{k_b}$$
$$5^{'}. \; TTP \longrightarrow B \; : \; \{Charlie, N_b\}_{k_b}$$

In questo modo, $Bob$, non riconoscendo $N_b^{''}$, eseguirebbe un *abort* nel punto ($5$); tuttavia, Bob, esegue *abort* anche per ($5^{'}$), poiché la $Nonce$ associata a $Charlie$ era ${N_b}^{'}$, e non $N_b$.