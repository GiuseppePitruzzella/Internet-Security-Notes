# IPSec
_Appunti di **Giuseppe Pitruzzella** - Corso di Internet Security @ DMI, UniCt_

**IPSec** può essere inteso come un protocollo **IP sicuro** (i.e. un alternativa ad IP), motivo per cui possiamo aspettarci che utilizzi *tecniche crittografiche*.

> Qual è la differenza tra SSL/TLS e IPSec?
SSL e TLS si trovano a livello logico superiore, e funzionano anche su una rete insicura mentr IPsec vuole costruire una rete sicure, in altre parole vuole costruire sicurezza.

Anche IPSec, come quasi tutti i protocolli di sicurezza, ha un problema: la distribuzione di una chiave condivisa tra i partecipanti. Oggigiorno, è possibile risolvere questo problema *tipicamente* attraverso l'utilizzo della crittografia asimmetrica, necessaria a mettere in sicurezza una **chiave simmetrica di sessione**, utilizzata per cifrare il traffico in ambedue le direzioni.

Per utilizzare IPSec è sufficiente che almeno gli interlocutori siano compatibili a quest'ultimo. In altre parole, non è necessario che i nodi intermedi tra i due interlocutori siano compatibili ad IPSec. A questa affermazione conseguono le seguenti implicazioni:
- L'utilizzo di IPSec non impone di effettuare cambiamenti sulla rete.
- Un nodo intermedio non deve preoccuparsi del payload all'interno del pacchetto; tuttavia, nel caso in cui il nodo sia malevolo, egli non può leggere il contenuto poiché segreto mediante ESP.

> IPSec è opzionale per IPv4 e mandatorio per IPv6.

IPSec comprende una suite di protocolli per garantire segretezza, autenticazione ed integrità a livello IP, ovvero:
- **IKE**, acronimo di *Internet Key Exchange*, è il protocollo in grado di distribuire una chiave di sessione,
- **AH**, utilizza la chiave di sessione fornita da *IKE* per ottenere autenticazione ed integrità;
- **ESP**, utilizza la chiave di sessione fornita da *IKE* per ottenere segretezza ed *opzionalmente* anche autenticazione.

## SA e SAD

IPSec si basa sul concetto di **SA** (acronimo di *Security Association*), una *relazione unidirezionale* fra mittente e destinatario cui relazione sancisce le scelte crittografiche per il determinato traffico. In una connessione bidirezionale saranno necessarie $2$ SA. Una SA può essere intesa come una policy. 
Una SA stabilisce come utilizzare AH e/o ESP, il tutto attraverso almeno $3$ parametri (tipicamente $6$), ovvero:
1. **SPI** (acronimo di *Security Parameter Index*), un indice utile rispetto il concetto di *SAD*.
2. **Destination IP**, solo *unicast*;
3. **ID** del protocollo, il quale può essere uguale ad AH e/o ESP.

I nodi intermedi che supportano IPSec ricevono con il pacchetto anche un valore SPI, ovvero l'identificativo per la determinata SA. Un nodo che supporta IPSec possiede un database (i.e. **SAD**) all'interno del quale sono conservate tutte le SA supportate dal determinato nodo. 
Una **SAD** è **formata da**:
- **Info AH**, informazioni sull’algoritmo di autenticazione;
- **Info ESP**, informazioni sull’algoritmo di codifica;
- **Lifetime**, ossia la durata per la determinata SA.

Per **esempio**, supposto l'arrivo di un pacchetto (e.g. AH), il router intermedio che supporta IPSec, nota il valore SPI contenuto all'interno del pacchetto, quindi cerca il valore all'interno del suo database per capire in che modo in cui deve essere trattato il determinato pacchetto. Se il nodo non trova il valore SPI all'interno del suo SAD, allora quest'ultimo inoltra semplicemente il pacchetto.

## AH

**Cos'è AH**? $AH$ è un frammento aggiunto ad ogni pacchetto IP, necessario per ottenere *autenticazione* ed *integrità*. Ricordiamo che non esiste integrità senza autenticazione. Le $2$ proprietà sono garantite attraverso l'utilizzo di una *funzione hash* (i.e. `MAC`, *Message Autentication Control*) calcolato secondo una chiave di sessione fornita - precedentemente - secondo IKE, ed il messaggio stesso.
Il frammento $AH$ viene applicato all’intero pacchetto esclusi i campi variabili dell’header IP, modificabili dai nodi intermedi (e.g. ToS, Flags, Fragment Offset, TTL, ...).

Utilizzare IPSec (i.e. AH) previene **attacchi** come:
- *Replay Attack* (i.e. *attacchi di replica*), il quale si lega al concetto di numero di sequenza per un pacchetto; quest'ultima azione, godendo della proprietà di integrità, diventa adesso affidabile. In particolare, l'attacco è impedito secondo l'utilizzo di una finestra di ricezione, da $N - W$ ad $N$, per cui ogni pacchetto con numero di sequenza minore di $N - W$, non autenticato o giù presente, non viene considerato.
- *IP Spoofing*, per cui il tentativo di alterazione dell'IP viene scoperto dal ricevente nel momento in cui verifica il controllo di integrità per il pacchetto stesso.

![[ah.png]]

AH può essere utilizzato secondo $2$ diverse **modalità**:
- **Trasporto**, secondo cui il `MAC` protegge dati e campi non variabili dell'header IP. In questo modo, viene garantita l'autenticazione punto-punto tra i due interlocutori. In altre parole, la modoalità di trasporto, proteggendo il payload di IP ed alcuni campi del suo header, fornisce protezione per i protocolli a livello superiore (e.g. TCP).
- **Tunnel**, secondo cui il `MAC` protegge l'intero pacchetto IP, da considerare come il payload di un nuovo pacchetto IP esterno. In questo modo, viene garantita un autenticazione intermedia legata ai due gateway che collegano $Alice$ e $Bob$, motivo per cui quest'ultimi due possono anche non utilizzare IPSec. Si noti che, in uno scenario in cui gli interlocutori non utilizzano IPSec, quest'ultimi inviano normali pacchetti IP che vengono successivamente incapsulati in pacchetti IPSec dai gateway.

![[AH_2.png]]

> [$Esame$] Qual è un esempio pratico rispetto l'utilizzo della crittografia? Un esempio pratico è IPSec.

## ESP
**Cos'è ESP**? ESP (acronimo di *Encapsulating Security Payload*) è necessario per fornire segretezza per il contenuto. Il payload per il frammento ESP è un *cypher-text*.

![[esp_0.png]]

ESP può essere utilizzato secondo $2$ diverse **modalità**:
- **Trasporto**, secondo cui la *cifratura* (i.e. ESP) protegge tutto ciò che è al di sopra di egli, ovvero: *TCP*, *Dati* ed *ESP Trailer*. In questo modo, viene garantita segretezza punto-punto tra i due interlocutori. Opzionalmente è in grado di autenticare fino ad ESP stesso. In altre parole, l'utilizzo di ESP in modalità di trasporto permette la creazione di una VPN tra $Alice$ e $Bob$.
- **Tunnel**, secondo cui la *cifratura* (i.e. ESP) protegge tutto ciò che è al di sopra di egli, ovvero: *IP*, *TCP*, *Dati* ed *ESP Trailer*. Un nuovo header IP incapsula ESP. In questo modo, viene garantita segretezza intermedia legata ai due gateway che collegano $Alice$ e $Bob$, motivo per cui quest'ultimi due possono anche non utilizzare IPSec. Si noti che, in uno scenario in cui gli interlocutori non utilizzano IPSec, quest'ultimi inviano normali pacchetti IP che vengono successivamente incapsulati in pacchetti IPSec dai gateway. In altre parole, l'utilizzo di ESP in modalità tunnel permette la creazione di una VPN tra vari router di varie reti aziendali.

![[esp_mode.png]]

## Combinare AH ed ESP
Talvolta sono possibili **combinazioni di SA** (e.g. combinazione ESP ed AH). Si noti che, come definito all'interno di un $RFC$, ogni nodo compatibile con IPSec, deve supportare $4$ tipi di combinazioni SA. Alcune combinazioni sono:
1. Sicurezza **punto-punto**, ovvero l'utilizzo di AH ed ESP in *trasporto*, quindi tra i $2$ interlocutori.
2. Sicurezza **fra intermediari**, ovvero l'utilizzo di AH ed ESP in *tunnel*, quindi l'utilizzo di un tunnel tra i *gateway* che collegano le $2$ reti.
3. Sicurezza **punto-punto** e **fra intermediari**, ossia la combinazione delle precedenti, quindi la combinazione di un tunnel tra i due interlocutori (i.e. *vpn punto-punto*), a sua volta protetta da un tunnel tra i gateway che collegano le $2$ reti.
4. Sicurezza **punto-punto più tunnel tra host ed intermediario**, ossia la combinazione di un tunnel tra i due interlocutori (i.e. *vpn punto-punto*), a sua volta protetta da un tunnel tra il mittente ed il gateway.

## IKE

IKE, il protocollo per la distribuzione di una chiave di una chiave di sessione in IPSec, è la somma di:
-   **Oakley**: è una variante di Diffie-Hellmann potenziata (livello applicazione), fornisce chiave (iniziale) di sessione.
-   **ISAKMP** (Internet Security Association and Key Management Protocol, livello trasporto) è ciò che espande il segreto inziale in un segreto più lungo, in termini di bit. In altre parole, crea ulteriori chiavi di sessione.

